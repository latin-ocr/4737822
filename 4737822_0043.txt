 

..37ss

apud rhythmicos, scriptores orta est, non apud metricos Alexan-
drinos, Restat igitur hoc loco Dionysii observatio quaedam
, singularis rhythmorum, quae arte musica vigente instituebatur,
. ubi primum cantica illa non iam cantata sunt, nihil valebat.

Docti viri Alexandrini omni observatione rhythmorum reiecta ·

arti metricae operam dederunt3 qua re factum est, ut, qna ratione
systema illud dactylicum appellatum esset, non iam intellegerent.
Qui cum nihil iam viderent5 nisi diaeresin deesse‚‘ ea de causa
appellationem ortam esse putabant. Restat, ut quaeramuS, qua
re factum sit, ut Victorinus dactylicam anapaesti formam non
modo in anapaesticO‚ sed etiam in dactylico quod vocatur systemate
adhiberi dicat, cum Euripides praeter> spondeos et ipsos ana-
paestos alias formas non admiserit. Mea quidem sententia ita
res se habet: Docti viri Alexandrini nihil curabant, utrum
dactylus adesset necne, quod iam de formis illis vidimus, quas
catalecticas vocabant (pag. 35). -Poetae autem Latini, qui for-
marum varietatem a Graecis susceperunt, sed multo liberius
singula metra variabant, quam Graeci ipsi, quod de Plauto omnes
sciunt, dactylos ubique ferebant, et in anapaestis parodorum
et inpartibus lyricis. Quo factum est, ut metricus scriptor
Latinus, Latino exemplo nixus, in utroque systemate anapaestos
et dactylos mixtos esse doceret. “

Iam ad Stoicos transeamus. Quos non novas leges rei
metricae constituisse inde apparet, quod in omnibus rebus, quas
de anapaestis docuerunt, Alexandrinos secuti sunt. Idem enim
de dactylo, idem de digessione κατὰ μέτρον praecripserunt;
quod ex eis, quae supra disseruimus, intellegitur. Sed ea re
ab Alexandrinis differebant, quod versuum originem philosophica

’ quadam ratione intellegere studebant. Itaque omnes versus ana-

paesticus, quos Alexandrini catalecticos vocabant, ex heroo versu
derivabant. Vide Mar. Victor. GLJV1 123, 5—13, ubi de paroe-
miaco agitur: Ε tribus autem anapaestis coniunctis ultima his
syllaba catalectica12) accedente .. . formabitur epodos ex ana-
paestico non absone metro heroo respondens, nee immerito: nam
retracta heroo penthemimere tome pars eius residua hanc epodum
dabit, velut ‘vos o Galliope', dehinc ‘precor adspirate eanenti’. id

 

¹²) Hie terminus Alexandrinus a Stoicis scriptoribus metricis saepius
usurpatur, quamquam ab ipsorum disciplina abhorret; ef. Leo, Ein metri-
sches Fragm. aus Oxyrhynchus, Nachr. d. Gett. Ges. d. Wiss., phil-hist.
-KL 1899, pag. 504.

