 

-39-

'vissima Stoicorum, omnes modos alieno metro. finiendos esse;
cf. etiam Caes. Bass. GL VI 264, 19-22 (de paeonico metro):
clauditur autem cretico, qui et ipse [constat] eiusdem yeneris et
temporum totidem quod ille, una parcior syllaba est, ne, si fluat eodem
numero, rhythmos, non metrum fiat. huius exemplum : » cyr-eyia percoluit
inqenia musice«. Qua lege non ab Alexandrinis differebant, qui car-
mina lyrica catalectico concludenda esse ex usu Graeco cognoverant.
Haec sunt, quae Alexandrinis temporibus metrici scriptores
Alexandrini et Stoici de anapaestis docuisse videntur. Quae, ut
vidimus, praecipue ad parodorum usum spectant, neglegunt ana-
paestos, quos lyricos appellavimus. Leges, quas Alexandrini con-
stituerunt, cum eis consentiunt, quae viri docti nostrorum
temporum ex anapaestorum observatione dudum cognoverunt.
Dactylum nisi in dextro pede, ut Stoicorum verbis utar, non
ferri scriptores metrici optimo iure docebant, cum sinistro apud
Aeschylum, Sophoclem, Euripidem perraro occurrat 16). Euripides,
qui dactylum saepius posteriore monometri loco adhibet, semper
animorum perturbationem significandi gratia id facit, non modo
- in canticis, sed* etiam in systematih'ais velut Hecubae et Medeae.
Fragmentum autem Berolinense, quod est monumentum aetatis
Alexandrinae, legem illam a scriptoribus metricis constitutam
diligentissime sequitur. ’

 

Caput III.

De formis anapaesticis, quas poetae Graeci
imperii Romani aetate adhibuerunt.

Primis Christiani aevi saeculis anapaestorum usus plane
commutatus est. Quod poetae Stoicam rei metricae doctrinam
sequentes effecerunt, qui,› ut semper novas formas metricas eom-
ponere studebant, ita anapaestos nova quadam ratione usurpare
conati sunt. Itaque quid Stoici scriptores metrici recentioribus
temporibus de anapaestis docuerint primum nobis esse cogno-
scendum dixerit quis, tum de carminibus anapaesticis agendum,
cum capitibus antecedentibus poetarum studia priora tracta-
verimus, quippe a >quibus docti viri aetatis Alexandrinae di·-
sciplinam metricam duxerint. Quod nullo modo fieri potest3 ea
enim, quae Stoici recentiores de anapaestis docuerunt, perraro
ad eum usum spectant, qui imperii Romani aetate vulgaris erat,

¹⁶) Cf. cap. Ι, annot. 17.

 

