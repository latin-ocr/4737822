 

Anapaestica carmina quamquam ab Aeschyli aetate usque
“ ad Synesii tempora nobis servata sunt, tamen quod de ceteris
fere omnibus metris, idem de anapaestis iure conqueri licet:
nimirum usus metri, qualis per fugientes Graeci Romanive aevi
aetates obtinuerit, tantum abest ut sponte nobis‘ perspiciatur,
ut opinionibus contenti esse cogamur, nisi forte nova fragmenta
temporibus progredientibus invenientur. Nam· et ea, quae gram-
matici Graeci et Latini de anapaestis praecipiunt, saepe non
modo non lucem, sed etiam obscuritatem rebus afferunt.
Accedit, quod ex aetate Alexandrina nihil exstat, quo certum
quicquam de illorum temporum usu iudicari possit. Cui rei
testimonio est, quod fragmenti illius Berolinensis anapaestici ¹)
» natura adhuc non plane perspecta est Praeter tragoedias Graecas
saecula prima quattuor Christiani aevi multa⁴ monumenta et
Graeca et Latina nobis servaverunt, quorum origo atque natura
adhuc ignota est. Grammaticorum praecepta varia quo modo
inter se cohaereant atque in artis formam ac rationem redigenda
sint exquirere haud quisquam ausus est2), quamquam alia ratione
recentiorum poetarum studia intellegere non possumus. Nihil
dico de anapaestorum qualis ante Aeschylum fuerit usu per-
spiciendo; quae res quamquam omnium maxime necessaria est,
tamen absolvi non potest, 'dum novam fragmentorum Graecorum
lyricorum collectionem et recensionem exspectamus. ’

Quae cum ita sint, hcc quidem opusculo satis habebimus,
anapaestorum usum eorum poetarum Graecorum tractare, qui
ab aetate Aeschylea usque ad Synesii tempora fuerunt3 neque
vero eos Romanos praeteribimus, qui carminibus anapaesticis
Graecos, imitati esse videntur; e quibus Plautum paucis -tan-
tummodo verbis attingemus. Sed et grammaticorum studia

 

,¹) Berl. Klass.-Texte‚ vol. V 2, fgm. 9775, pagg. 131—139.

²²) Vix enim Hensei de Juba artigrapho librum (Acta societatis philol.
Lipsiens. IV (1875), pag. 1 sqq.) commemoret quisquam, qui mihi ‘quidem
nullius pretii videtur esse.

